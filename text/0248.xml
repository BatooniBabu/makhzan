<document>
	<meta>
		<title>نوازشریف کو اچھی بیٹنگ نہیں آتی تھی مگر کھیلنے کا بہت شوق تھا</title>
		<author>
			<name>قدوس سید</name>
			<gender>Male</gender>
		</author>
		<publication>
			<name>آئی بی سی اردو</name>
			<year>2015</year>
			<city>Islamabad</city>
			<link>http://ibcurdu.com/news/11025/</link>
			<copyright-holder>آئی بی سی اردو</copyright-holder>
		</publication>
		<num-words>155</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>اسلام آباد....... تحریک انصاف کے سربراہ عمران خان نے کہا ہے کہ نوازشریف کو اچھی بیٹنگ نہیں آتی تھی مگر کھیلنے کا بہت شوق تھا ، ہمیشہ امپائر کو اپنے ساتھ لایا کرتے تھے۔</p>
			<p>پاکستان تحریک انصاف کے سربراہ عمران خان نے اسلام آباد میں جلسے سے خطاب کرتے ہوئے وزیراعظم نوازشریف کو کرکٹ کی زبان میں ہدف تنقیدبنایا ۔ وہ پیپلزپارٹی کے شریک چیئرمین آصف علی زرداری کو بھی نہ بھولے۔</p>
			<p>عمران خان کا کہنا تھا کہ نوازشریف لودھراں میں اڑھائی ارب روپے کا پیکج دے کر آئے ہیں ، انہیں عوام سے دور کیا جارہا ہے، اب جلسہ کرنے کے بعد ان کے خلاف ایک اور پرچہ درج ہوگا۔</p>
			<p>عمران خان نے طارق فضل چوہدری کانام لیے بغیر کہا کہ ایک شخص کو اسلام آباد کے بلدیاتی انتخابات میں حصہ لینے کے لیے وزیر بنایاگیا ہے، نوجوان وعدہ کریں کوئی ظلم اورناانصافی قبول نہیں کریں گے،پاکستانی قوم دھرنے کے بعد باشعور ہوچکی ہے۔</p>
		</section>
	</body>
</document>
