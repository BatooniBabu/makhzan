<document>
	<meta>
		<title>لاہوریوں کے لیے خوشخبری ، عالمی معیار کی ٹیکسی سروس کا افتتاح</title>
		<author>
			<name>فضہ بتول</name>
			<gender>Female</gender>
		</author>
		<publication>
			<name>آئی بی سی اردو</name>
			<year>2016</year>
			<city>Islamabad</city>
			<link>http://ibcurdu.com/news/18444/</link>
			<copyright-holder>آئی بی سی اردو</copyright-holder>
		</publication>
		<num-words>146</num-words>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>لاہور.........لاہورمیں جمعرات سے عالمی معیار کی اُبرٹیکسی سروس شروع کی جارہی ہے ، شہری موبائل فون ایپلی کیشن کے ذریعے ٹیکسی طلب کرسکیں گے، پہلے چار روز یہ سہولت مفت دستیاب ہوگی۔</p>
			<p>لاہورمیں اُبر ٹیکسی کمپنی کے سربراہ لوئیک امیڈو اورمارکیٹنگ ہیڈ آمنہ احمد نے مشترکہ پریس کانفرنس کی۔ انکا کہناتھاکہ صوبائی دارالحکومت میں ابتدائی طورپر 100 ٹیکسیاں متعارف کرائی جارہی ہیں، کم سے کم کرایہ 150 روپے اورفی کلومیٹر 13. 70 روپے وصول کیا جائےگا ۔ انکا کہناتھا کہ اُبر کمپنی 70 ملکوں کے 400 شہروں میں ٹیکسی سروس فراہم کررہی ہے۔</p>
			<p>مارکیٹنگ ہیڈ آمنہ احمدکا کہناتھاکہ مسافر وں کے اہل خانہ ٹریکر اورنقشے کی مدد سے لمحہ لمحہ آگاہی بھی حاصل کرسکیں گے ۔ لاہورکے بعد یہ سروس کراچی، اسلام آباد اوردیگر شہروں میں بھی فراہم کی جائےگی۔اس موقع پر دونوں نمائندوں نے موبائل پر ٹیکسی سروس حاصل کرنے کا عملی مظاہرہ بھی کیا۔</p>
		</section>
	</body>
</document>
